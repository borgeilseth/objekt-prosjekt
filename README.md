## Krav til sluttprosjektet

Når dere er ferdig med prosjektet, skal dere ha produsert en fungerende app som oppfyller følgende krav:

- [x] Appen skal bestå av minimum to interagerende klasser
  - [ ] Minimum én av klassene må ha noe funksjonalitet utover ren datalagring, en form for kalkulasjoner (i en utvidet betydning av begrepet). Dette kan være funksjonaliteten i et spill, utregning av matematiske uttrykk, kryssjekking av flere datakilder for å finne felles verdier, eller lignende.
- [ ] Alle klasser i appen skal ha innkapsling av tilstanden sin, samt validering ved endring av tilstanden der det er relevant.
- [ ] Appen skal ha et brukergrensesnitt laget i FXML, med tilhørende Controller- og Appklasser. Disse klassene telles ikke som de to klassene dere skal lage selv.
- [ ] Appen skal ha mulighet for lesing fra og skriving til fil, og må dermed inneholde noe det gir mening å lagre. Det kan være tilstanden i et spill, en oversikt over varer på lager i en butikk, innlegg i en dagbok, eller lignende.
- [ ] Det skal være implementert passende feilhåndtering på hensiktsmessige steder i appen.
- [ ] Det skal være laget et sett med JUnit-tester som sjekker at funksjonaliteten i appen fungerer som tenkt

Disse kravene er utdypet i del 3, sammen med en mer detaljert beskrivelse av hver del av prosjektet.

I tillegg skal appen og koden dokumenteres. Her skal det redegjøres for hvordan appen
fungerer og koden skal dokumenteres. Det skal redegjøres for hvordan de tekniske kravene
er tilfredsstilt, og en skal benytte seg av begreper og terminologi som er relevant for emnet.
